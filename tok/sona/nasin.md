---
layout: lipu
---

# nasin toki pi luka pona
{:.no_toc}

tan jan Olipija

## open
{:.no_toc}

ni li nasin mi taso. mi la, ona li pona lon toki. ijo tan ona li ike tawa sina la, o ante e ona lon nasin sina. nasin sina en nasin mi li ken ante. luka pona li ken ante lon luka ante.

(cw: o sona e ni - toki moku li lon)

- wan lipu ale
{:toc}

## nanpa wan - nimi kule en pi

toki pona en luka pona la, nimi kule li sama. nimi ijo li lon nanpa wan. nimi kule li lon nanpa tu.

tp: ‘jan’  
lp: JAN
{% include jutu.html id="HQ7aa87Trmw" %}

tp: ‘jan pona’  
lp: JAN PONA
{% include jutu.html id="iLW1aLTPKGA" %}

tp: soweli suli  
lp: SOWELI SULI
{% include jutu.html id="2bNoZTjXhNE" %}

tp: soweli suli loje  
lp: SOWELI SULI LOJE
{% include jutu.html id="QsmNtKqi4a4" %}

---

nimi luka ‘PI’ li ken lon li ken weka. nimi lili ale li ken weka. sina weka e ona la, o awen lili o toki ala.

tp: waso laso pi sona mute  
lp: WASO LASO PI SONA PONA
{% include jutu.html id="aj0b_d2pi2I" %}

tp: waso laso pi sona mute  
lp: WASO LASO _ SONA PONA
{% include jutu.html id="7Ff1RU8sl28" %}

## nanpa tu - la

ni li sama nimi luka ‘PI’. nimi luka ‘LA’ li ken lon li ken weka. nimi lili ale li ken weka. sina weka e ona la, o awen suli o toki ala.

tp: tenpo moku la, mi moku  
lp: TENPO MOKU LA MI MOKU
{% include jutu.html id="KiL_egPHOBY" %}

tp: tenpo moku la, mi moku  
lp: TENPO MOKU _ _ MI MOKU
{% include jutu.html id="WOpYnp1aHko" %}

## nanpa tu wan - nimi ijo en nimi pali

suli la, nasin toki pi toki pona li ni: nimi ijo **li** nimi pali **e** nimi ijo. ona li {*S li V e O*}


luka pona li weka e nimi ‘li’ e nimi ‘e’. ona li kepeken e nimi luka ‘NI’. kin la, nanpa ona li ante. nasin toki pi luka pona li ni: nimi ijo **NI-1** nimi ijo **NI-2** nimi pali. ona li {S NI(1) O NI(2) V)}

NI-1 en NI-2 li lukin tawa poka ante.


tp: jan li pali e tomo  
lp: JAN NI-1 TOMO NI-2 PALI
{% include jutu.html id="JX0AH2m0vDM" %}

toki li lili la, ni li sama. {A li B} = {A NI B}

tp: soweli li alasa  
lp: SOWELI NI ALASA
{% include jutu.html id="pNzOpopUIKc" %}

tp: kili li pona  
lp: KILI NI PONA
{% include jutu.html id="PjPB66b7o7w" %}

---

nimi luka ale pi luka wan la, jan li ken weka e nimi luka ‘NI’.


tp: mi moku  
lp: MI MOKU
{% include jutu.html id="oZ8w2miC4P8" %}

tp: sina lukin e uta  
lp: SINA UTA LUKIN
{% include jutu.html id="gp2TRMrtaBc" %}

taso jan o weka ala e ona. jan li wile kepeken e nimi luka ‘NI’ lon pini pi nimi luka pi luka wan la, ni li pona kin.

ante la, jan li wile ala kepeken e ona la, jan li ken weka e ona. taso ni li ken ike tawa sona. jan li weka e ona la, jan ante li sona ala e kon pi toki ona la, jan o toki sin kepeken nimi luka ‘NI’.


tp: soweli li moku e pan  
lp: SOWELI PAN MOKU.
{% include jutu.html id="YBm-BcNghMI" %}

toki li ni: “A li lon” la, nimi luka ‘NI’ li ken weka.

tp: ijo li lon  
lp: IJO LON
{% include jutu.html id="3dQJ1_qvgIg" %}

## nanpa tu tu - nimi poka en nimi poka pali

nimi poka - prepositions:
tawa
kepeken
lon
tan
sama

nimi poka pali - preverbs:
wile
kama
sona
lukin
ken
awen

toki pona la, nimi poka en nimi poka pali en nimi ‘o’ li lon tenpo nanpa wan, nimi ante li lon tenpo nanpa tu. luka pona la, ni tu wan li lon nanpa tu. 


nimi poka -
ona li ken lon poka ale lon toki.


tp: mi pali e tomo kepeken ilo.
lp: MI TOMO NI-1 PALI. ILO NI-2 KEPEKEN.
{% include jutu.html id="DNAGE3oiWfg" %}

tp: mi moku lon supa.
lp: SUPA LON MI MOKU
{% include jutu.html id="PeRPxaSs23M" %}

tp: waso li moku e suwi tan pipi
lp: WASO NI-1 SUWI NI-2 PIPI TAN (NI-2)* MOKU
{% include jutu.html id="tMmdjGYC68o" %}

*nimi luka ‘NI-2’ ni li ken lon li ken lon ala.

nimi poka pali -


tp: mi wile moku
SP: MI MOKU WILE
{% include jutu.html id="1ULyVxNxHmA" %}

tp: ilo li ken pali e ijo
SP: ILO NI-1 IJO NI-2 PALI KEN
{% include jutu.html id="ANSZS2LGIpM" %}

taso ni li ken lon ala. telo nimi li pona lon nasin ante la, ni li pona.

tp: mi pana sona. mi kama sona.
lp: MI SONA PANA(tawa sina). MI PANA(tawa mi) SONA.
{% include jutu.html id="LSds6D6Y-Uw" %}

## nanpa luka  - o

nimi luka ‘O’ li ken lon li ken weka. nimi lili ale li ken weka. ona li lon la, ona li lon tenpo nanpa tu. 

tp: o moku
lp: MOKU O
{% include jutu.html id="3aCIWjCUG44" %}

tp: ona o telo e ilo ona
lp: ONA ILO ONA TELO O
{% include jutu.html id="OxXVl_w_pt0" %}

jan li weka e ona la, nasin tu li lon -

nasin nanpa wan li ni: jan li wile toki e ni: “o X” la, o wawa e luka sina o toki kepeken wawa mute.


tp: o pali
lp: PALI(kpk wawa)
{% include jutu.html id="KjMp3CBZDdI" %}

nasin nanpa tu: jan li toki e ni: “jan A o.” la, o kama e lukin ona kepeken tawa luka anu ni: “LUKIN”.

tp: jan A o, sina pona.
lp: JAN ‘A’ (tawa mute luka). SINA PONA.
{% include jutu.html id="gh8Qvb_qa2s" %}

tp: jan A o, sina pona.
lp: (tawa mute luka) JAN ‘A’. SINA PONA.
{% include jutu.html id="IbYIMJBrdzU" %}

tp: jan A o, sina pona.
lp: JAN ‘A’. LUKIN(tawa mi). SINA PONA.
{% include jutu.html id="ooZCW5Q3-iA" %}

jan li lukin ala mute e jan la, jan li ken kepeken e ni ale -


tp: jan A o, sina pona.
lp: (tawa mute luka) JAN ‘A’ (tawa mute luka). SINA LUKIN(kpk wawa). SINA PONA.
{% include jutu.html id="DHi8a-vqQr4" %}

kin la, jan li wile la, ona li ken weka e ni: “JAN ‘A’”.

## nanpa luka wan - a en mute

toki pona la, jan li wile wawa e toki li wile toki e pilin la, ona li toki e ni: “a”. luka pona la, nimi ‘a’ li lon ala. jan li wile wawa e toki la, ona li tu (jasima) e luka ona. ona li kepeken e luka tu.

tp: ni li pona a
lp: NI PONA(kpk wawa, luka 2)
{% include jutu.html id="Tt643zN78vc" %}

toki pona la, mute li ken nanpa e ijo li ken wawa e ona. luka pona la, jan li ken kepeken e nimi luka ‘MUTE’. ante la, jan li ken toki mute e nimi sama.

tp: jan mute li pali
lp: JAN JAN JAN JAN JAN NI PALI
{% include jutu.html id="qONaiRSuowg" %}

tp: ijo ni li jaki mute.
lp: IJO NI JAKI JAKI JAKI
{% include jutu.html id="v-6wfnp-Plw" %}

nimi ijo li ken mute. nimi kule li ken mute. ni tu li pona.

tp: ijo ante mute li lon
lp: IJO IJO IJO LON. NI ANTE.
{% include jutu.html id="td-uUTZItII" %}

tp: ijo ante mute li lon
lp: IJO ANTE ANTE ANTE LON
{% include jutu.html id="-_Cr8wG6vFc" %}
{% include jutu.html id="ftpd-KqIfhY" %}

## nanpa luka tu - ala

nimi luka ‘ALA’ li ken lon li ken weka. nimi lili ale li ken weka. ona li lon la, ona lon la, ona li sama nimi ‘ala’ pi toki pona.

tp: jan li pona ala
lp: JAN NI PONA ALA
{% include jutu.html id="oFYdtr523vY" %}

jan li weka e ona la, jan li ken tawa e lawa tawa poka tu li ken lukin ike lon sinpin ona.

tp: kili ni li pona ala
lp: KILI NI PONA(ala)
{% include jutu.html id="wg6jvlOY9RQ" %}
{% include jutu.html id="OvHX2JEwOVs" %}

## nanpa luka tu wan - toki pi wile sona

toki pona la, nasin tu wan pi toki pi wile sona li lon li ni: “... seme” en “anu seme.” en “nimi pali ala nimi pali”

jan li ken kepeken e ni ale lon luka pona taso nasin ante li lon kin. luka pona la, nasin tu li lon li ni: nimi luka ‘SEME’ en (sinpin pi pilin nasa).

tenpo ale pi toki pi wile sona la, nimi luka ‘SEME’ li nimi luka nanpa pini lon toki.

tp: sina lon ma seme?
lp: SINA MA LON SEME
{% include jutu.html id="UfLuyzqhR9s" %}

tp: sina pali e seme?
lp: SINA PALI SEME
{% include jutu.html id="bDUPqr-_7Xk" %}

lukin nasa li lon sinpin jan la, jan li wile sona e ni: “ni li lon ala lon?”.

tp: sina pali ala pali?
lp: SINA PALI(?)
{% include jutu.html id="GMkq6NHmOC4" %}
{% include jutu.html id="1xGeClQyaPo" %}

tp: sina moku e kili mi anu seme?
lp: SINA KILI MI NI MOKU(?)
{% include jutu.html id="vn6qWZzY3io" %}

ante la, jan li ken tawa e lawa ona tawa poka wan taso. ni li sama lukin nasa.

tp: sina wile ala wile moku?
lp: SINA MOKU WILE (?)
{% include jutu.html id="vn6qWZzY3io" %}

tp: sina wile ala wile moku?
lp: SINA MOKU WILE (?)
{% include jutu.html id="ibE9PT7gsBQ" %}
{% include jutu.html id="3k6kFT-Rdk8" %}

## nanpa luka tu tu - nimi luka ‘SEME’

toki pona li toki e ni: “ni:”. luka pona li toki e ni: “... SEME …”.

tp: jan li toki e ni: “kili pona”
lp: JAN NI TOKI SEME: KILI PONA.
{% include jutu.html id="NxeDzJUqSV0" %}

tp: soweli li pilin e ni: ike li lon.
lp: SOWELI NI PILIN SEME: IKE LON
{% include jutu.html id="QGJ0S3Aj070" %}

taso jan li toki e toki pi jan ante la, jan li ken sama jan ante lon sijelo sina. ni la, nimi luka ‘SEME’ li ken lon li ken weka.


tp: jan lili li toki e ni: “mi wile moku” 
lp: JAN LILI NI TOKI: MI MOKU WILE (lukin e sewi)
{% include jutu.html id="-BpeMv9Bvmg" %}

## nanpa luka luka - tenpo

toki pona la, tenpo tu wan li lon li ni: “tenpo pini” en “tenpo ni” en “tenpo kama”.

luka pona la, ‘TENPO NI’ taso li lon.

‘NI’ li tawa monsi la, ona li sama ‘tenpo pini’.

tp: tenpo pini
lp: TENPO NI(tawa monsi)
{% include jutu.html id="4S_Y6PkoE_Q" %}

‘NI’ li tawa noka la, ona li sama ‘tenpo ni’.

tp: tenpo ni
lp: TENPO NI(tawa noka)
{% include jutu.html id="x0mzj-3pcF4" %}

‘NI’ li tawa sinpin la, ona li sama ‘tenpo kama’

tp: tenpo kama
lp: TENPO NI(tawa sinpin)
{% include jutu.html id="pkMZOLJWJcY" %}

jan li wile kepeken e nasin pi toki pona la, ni li pona kin.

## nanpa luka luka wan - nimi nimi

toki pona la, ijo li jo e nimi la, ona li ijo A. jan Sonja en ma Sonko li jan li ma li jo e nimi. sitelen nanpa wan lon nimi ona li suli.

luka pona la, nimi ni li kepeken e sitelen lili luka.

tp: jan Sonja
lp: JAN ‘S-O-N-J-A’
{% include jutu.html id="CDG5zfYNTXg" %}
{% include jutu.html id="QTZrJMD4ooE" %}

nasin ante pi sitelen lili luka li ken lon. nasin pi luka tu li lon.

tp: ma Sonko
lp: MA ‘S-O-N-K-O’
{% include jutu.html id="DNn4xOx52Kg" %}

sina ken kama sona e wan taso e tu e ante. sina wile la, sina ken pali e sitelen lili luka sin. tenpo mute la, jan li kepeken e sitelen lili luka pi luka wan. taso nasin ante li musi.

lon kulupu pi jan pi kute ala la, ma en ijo en jan li ken jo nimi luka. taso kulupu mute la, jan pi kute ala o pana e ni. jan kute li ken ala. sina jan kute la, o pana ala e nimi luka tawa sina. o lukin e nasin pi kulupu pi jan pi kute ala lon ma sina. sina jan pi kute ala la, o pona lon nasin sina.

## nanpa luka luka tu - nimi ijo mute en nimi pali mute

nimi ijo mute li lon la, o kepeken e nimi luka ‘NI’ mute. nimi luka ‘NI’ ale o lukin tawa poka ante.

tp: mi moku e kili e pan e suwi
lp: MI KILI NI-1 PAN NI-2 SUWI NI-3 MOKU
{% include jutu.html id="Ltc2MHdmFVs" %}

ijo tu li pali e ijo la, nasin tu li lon li ni nimi luka ‘EN/KIN/KAN’ en nimi luka ‘NI’ taso. (nimi luka ‘EN/KIN/KAN’ li nimi wan taso). 

tp: jan en soweli li moku e kili
lp: JAN NI-1 SOWELI NI-2 KILI NI-3 MOKU
{% include jutu.html id="EHRDyb6f-ck" %}

tp: jan en soweli li moku e kili
lp: JAN NI-1 EN SOWELI NI-2 KILI NI-3 MOKU
{% include jutu.html id="51aB9ZB8_qk" %}

nimi pali mute li lon la, o toki e ona ale lon pini toki. jan li ken awen lili lon ona ale.

tp: ona li kama li moku li weka
lp: ONA KAMA _ MOKU _ WEKA
{% include jutu.html id="BJ0abESNerM" %}

## nanpa luka luka tu wan - nimi lili

nimi lili ale li lon li ken weka. 
nimi lili li ni:
li
e
pi
la
o
ala

nimi ‘li’ en nimi ‘e’ li weka lon tenpo ale. luka pona la, ni tu li lon ala.

nimi luka ‘PI’ li weka la, o awen lili o toki ala.

tp: waso laso pi sona mute
lp: WASO LASO _ SONA PONA
{% include jutu.html id="7Ff1RU8sl28" %}

nimi luka ‘LA’ li weka la, o awen suli o toki ala.

tp: tenpo moku la, mi moku
lp: TENPO MOKU ____ MI MOKU
{% include jutu.html id="WOpYnp1aHko" %}

nimi luka ‘O’ pi nimi pali li weka la, o wawa e nimi pali.

tp: o pali
lp: PALI(kpk wawa)
{% include jutu.html id="KjMp3CBZDdI" %}

nimi luka ‘O’ pi wile toki li weka la, o tawa mute e luka sina o toki e ni: “LUKIN(tawa mi)”

tp: jan A o, sina pona.
lp: (tawa mute luka) JAN ‘A’ (tawa mute luka). SINA LUKIN(kpk wawa). SINA PONA.
{% include jutu.html id="DHi8a-vqQr4" %}

## nanpa luka luka tu tu - nanpa

nasin nanpa ante mute li lon.

--
nasin nanpa nanpa wan - nasin sama toki pona. o toki taso e nanpa pi toki pona.

tp: wan, tu, mute.
lp: WAN. TU. MUTE.
{% include jutu.html id="IDrgFKJcifg" %}

tp: wan, tu, tu wan, tu tu, luka, luka wan, luka tu, luka tu wan, luka tu tu, luka luka, luka luka wan …
lp: WAN. TU. TU WAN. TU TU. LUKA. LUKA WAN. LUKA TU. LUKA TU WAN. LUKA TU TU. LUKA LUKA. LUKA LUKA WAN.
{% include jutu.html id="4D3joI4ImXE" %}

--
nasin nanpa nanpa tu - palisa luka. nanpa pi palisa luka li sama nanpa. palisa luka ale li pona.

tp: wan, tu, tu wan, tu tu, luka, luka wan, luka tu, luka tu wan, luka tu tu, luka luka
lp: (palisa luka 1), (palisa luka 2), (palisa luka 3), (palisa luka 4), (palisa luka 5) (palisa luka 6) (palisa luka 7) (palisa luka 8) (palisa luka 9) (palisa luka 10)
{% include jutu.html id="2KWs5n9EHrk" %}
{% include jutu.html id="GQrHbZ2UWEA" %}

--
nasin nanpa nanpa tu wan - “ijo nanpa n” sama toki pona. o toki e nimi luka ‘NANPA’.

tp: nanpa wan, nanpa tu, nanpa tu wan. nanpa tu tu 
lp: NANPA WAN. NANPA TU. NANPA (palisa luka 3).
{% include jutu.html id="hmRRTNDyvKo" %}

-- 
nasin nanpa nanpa tu tu - “ijo nanpa n” lon luka ante. luka nanpa tu la, o nanpa e palisa luka sama nanpa ale. luka nanpa wan la, o lukin e ona.

tp: ijo tu tu li lon. ijo nanpa wan li laso. ijo nanpa tu li loje. ijo nanpa tu wan li walo. ijo nanpa tu tu li pimeja.
lp: IJO (palisa luka 4) LON. (palisa luka nanpa 1) LASO. (palisa luka nanpa 2) LOJE. (palisa luka nanpa 3) WALO. (palisa luka nanpa 4) PIMEJA
{% include jutu.html id="hUlJUYbsv2s" %}

## nanpa luka luka luka - nimi pali tawa

poki pi nimi pali li jo e nasin nasa.

nimi lon poki ni li ni:
lukin, 
utala, 
tawa/kama, 
pana/lanpan/(tawa e)


ona li tawa poka pi kama ona.

tp: mi lukin e sina. sina lukin e mi. ona li lukin e ona ante.
lp: MI SINA LUKIN(tawa sina). SINA MI LUKIN(tawa mi). ONA-1 ONA-2 LUKIN(tawa poka-2)
{% include jutu.html id="Vj9tS-upcvU" %}

tp: mi utala e sina. sina utala e mi. ona li utala e ona ante.
lp: MI SINA UTALA(tawa sina). SINA MI UTALA(tawa mi). ONA-1 ONA-2 UTALA(tawa poka-2)
{% include jutu.html id="20ftvjd4ZzE" %}

tp: 
mi tawa. mi kama. mi tawa sina. 
sina tawa. sina kama. sina kama tawa mi. 
ona li tawa. ona li kama. ona li tawa mi. ona li tawa sina.
lp: 
MI TAWA(tawa poka). MI TAWA(tawa mi). MI TAWA(tawa sina). 
SINA TAWA(tawa poka). SINA TAWA(tawa sina). SINA TAWA(tawa mi).
ONA TAWA(tawa poka-1). ONA TAWA(tawa poka-2). ONA TAWA(tawa mi). ONA TAWA(tawa sina).
{% include jutu.html id="cAuA4r1pevg" %}

tp: mi pana e ijo tawa sina. mi kama jo e ijo. mi tawa e ijo
lp: MI IJO NI PANA(tawa sina). MI IJO NI PANA(tawa mi). MI IJO NI PANA(tawa poka). 
{% include jutu.html id="BQ0z4UbZ7No" %}

//

kin la, jan li wile la, nimi pali ante li ken lon poki ni. nimi luka ‘WILE’ li ken lon poki ni. taso tenpo mute la, ona lon ala.

tp: mi wile e ijo. ona li wile e ijo
lp: MI IJO NI WILE(tawa mi). ONA IJO NI WILE(tawa ona)
{% include jutu.html id="iPr4r_jKhmo" %}

## nanpa luka luka luka wan - luka ijo

toki li lon tenpo nanpa wan. luka ijo li lon tenpo nanpa tu.

tp: jan li tawa tomo.
lp: JAN TOMO NI-1 TAWA. [luka ijo jan] (li tawa poka NI-1)
{% include jutu.html id="wQyxMvBffVE" %}

jan li ken weka e nimi luka mute li ken toki taso e luka ijo.

tp: jan li tawa tomo.
lp: TOMO NI-1 [luka ijo jan] (li tawa poka NI-1)
{% include jutu.html id="R2s5FztZtCM" %}